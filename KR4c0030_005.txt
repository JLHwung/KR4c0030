# -*- mode: mandoku-view; -*-
#+TITLE: 宗玄集
#+DATE: 2015-08-24 23:46:49.266056
#+PROPERTY: ID KR4c0030
#+PROPERTY: BASEEDITION WYG    
#+PROPERTY: JUAN 别録  南統大君内丹九章經
<pb:KR4c0030_WYG_005-1a>¶
去亂聲絶淫志無大醉候夜絶明左右取之若電爍而¶
光圓大享夀之徵也久則圓明被體如流星迸芒其¶
道必昌大君曰先扣天鼓伏枕収光澄心瞑目想見太¶
陽太陽在闕門上太隂在丹田外熟寢神静神集氣¶
正¶
　　　朝斗章第三¶
歲有三元月有三七齋心端居握固瞑想如到金闕如¶
覩宸容稽首伏拜一如朝天子之儀禮畢戰懼拱聳趨¶
<pb:KR4c0030_WYG_005-1b>¶
出洗滌煩慮止絶煩慮為齋心然則朝元無時夜䦨於¶
密室對北辰象行此法易感通也¶
　　　庚申章第四(常人守此法夜/不寐非本法)¶
如庚申夜於浄室具香火端居握固先扣天鼓三十六¶
通集神畢次想身中百神皆出具冠劒威儀侍衛於前¶
後左右訖乃引朝太上道君一如朝斗之法行之三年¶
兵虎不能害三尸不敢守夢長材美人遺竒花異果感¶
通之應送夀之祥也¶
<pb:KR4c0030_WYG_005-2a>¶
　　　修陽徳章第五¶
為善無小大皆係於陽為惡無小大皆屬於隂積善滋¶
大則陽氣發而為祥積惡滋深則隂氣作而為禍故希¶
夀之士先憑隂徳後迎陽報者即遐齡也大君曰如此¶
之流皆入仙格服餌靈草容壯難老藥則為裏術則為¶
表百神易集形可長保¶
　　　導引元陽章第六¶
百關開通則五藏皆理六府俱淨則邪氣不入天鼓鳴¶
<pb:KR4c0030_WYG_005-2b>¶
魘穢皆去元氣行津路流通氣液所及骨髓如金神必¶
亨暢導引畢定息鳴天鼓集神乃嘘呵呼嘻呬吹之聲¶
無令耳聞久則清氣積於内濁穢之氣消亡矣大君曰¶
丹雖未成神已虚明元陽氣平乃入長生¶
　　　隂忌章第七¶
雷電震雨大風拔樹此乃大怒鬼神皆怖是故拱立稽¶
首凜而兢懼宴息于牀無行夫婦如否者鬼神奪算病¶
則難愈大君曰敬天威怒隂靈皆怖久則隂賊遁死籍¶
<pb:KR4c0030_WYG_005-3a>¶
除百神扶此之謂登福轝碎禍車¶
　　　習近則主章第八¶
冶容夭夀之階也淫聲伐性之斧也珍餚巵酒亂神之¶
藥也軒冕搢紳賁形之具也此四患靡不知之無能捨¶
之捨之不得謂之行屍昇天道逺全生道近故不如習¶
近大君曰神集則靈氣清則輕神集氣清是謂守形¶
是謂全生¶
　　　七曜感通章第九¶
<pb:KR4c0030_WYG_005-3b>¶
心仰七星之光足履七星之步跡勿重履四十九數回¶
視握固扣鳴天鼓瞑目存想左龍右虎故曰我不尋真¶
真必相隨神得真氣百靈皆䕶授真氣必遇至人或夢¶
逰海山見龍獸皆白衣天子宫樓御苑是神合形命術¶
成矣然後告元神享夀星天闗無礙¶
　¶
　¶
　宗𤣥集别錄¶
