# -*- mode: mandoku-view; -*-
#+TITLE: 宗玄集
#+DATE: 2015-08-24 23:46:49.220861
#+PROPERTY: ID KR4c0030
#+PROPERTY: BASEEDITION WYG    
#+PROPERTY: JUAN 卷下
<pb:KR4c0030_WYG_003-1a>¶
欽定四庫全書¶
　宗𤣥集巻下¶
　　　　　　　　　　　　唐　吴筠　撰¶
　　覽古詩(十四首/)¶
聖人重周濟明道欲救時孔席不暇暖墨突何嘗緇興¶
言振頺綱將以有所維君臣竟淫惑風俗日凋衰三代¶
業遽隕七雄遂交馳庻物墜塗炭區中若棼絲秦皇燎¶
儒術方册靡孑遺大漢立五葉斯文復崇推乃驗經籍¶
<pb:KR4c0030_WYG_003-1b>¶
道與世同屯夷弛張固天意設教安能持¶
興亡道之運否泰理所全奈何淳古風既往不復旋三¶
皇已散朴五帝初尚賢王業與霸功浮偽日以宣忠誠¶
及狙詐殽混安可甄餘智入九霄守愚淪重泉永懐巢¶
居時感涕徒泫然¶
棟宇代巢穴其来自三皇跡生固為累經始増百王瑤¶
臺既滅夏瓊室復隕商覆車世不悟秦氏興阿房繼踵¶
迷反正漢家策建章力役弊萬人瓌竒殫八方徇志仍¶
<pb:KR4c0030_WYG_003-2a>¶
未極促齡已云亡侈靡竟何在荆榛生廟堂¶
閒居覽前載惻彼商與秦所殘必忠良所寶皆兇嚚昵¶
諛方自聖不悟禍滅身箕子作周輔孫通為漢臣洪範¶
及禮義後王用經綸¶
吾觀采苓什復感青蠅詩讒佞亂忠孝古今同所悲姦¶
邪起狡猾骨肉相殘夷漢儲殞江充晉嗣滅驪姬天性¶
猶可間君臣固其宜子胥烹吴鼎文種斷越鈹屈原沈¶
湘流厥慼誠自貽何不若范蠡扁舟無還期¶
<pb:KR4c0030_WYG_003-2b>¶
嘗稽真仙道清寂祛衆煩秦皇及漢武焉得遊其藩情¶
擾萬㡬屑位驕四海尊既欲先宇宙仍規後乾坤崇髙¶
與乆逺物莫能兩存矧乃恣所慾荒淫伐靈根金膏恃¶
延期玉卮復動魂征戰窮外域殺傷被中原天鑒諒難¶
誣神理不可諼安期返蓬莱王母還崑崙異術終莫告¶
悲哉竟何言¶
魯侯祈政術尼父從棄捐漢主思英才賈生亦排遷始¶
皇重韓子及覩乃不全武帝欽相如既徴復忘賢貴逺¶
<pb:KR4c0030_WYG_003-3a>¶
世咸爾賤今理共然方知古來士難以効當年¶
食其昔未遇落魄為狂生一朝君臣契雄辯何縱横運¶
籌康漢業憑軾下齊城既以智而達還為智所烹豈若¶
終貧賤酣歌本無營¶
晁錯抱逺策為君納良規削彼諸侯權永用得所宜姦¶
臣負舊隙乗釁謀相危世主竟不辨身戮宗且夷漢景¶
稱欽明濫罰猶如斯比干與龍逄殘害何足悲¶
絳侯成大績賞厚位仍尊一朝對獄吏榮辱安可論蘇¶
<pb:KR4c0030_WYG_003-3b>¶
生佩六印奕奕為殃源主父食五鼎昭昭成禍根李斯¶
佐二辟巨釁鍾其門霍孟翼三后伊慼及後昆天人忌¶
盈滿兹理固永存方知得意者何必乗朱輪滅景棲逺¶
壑絃歌對清罇二疏返濱海蔣詡歸林園瀟灑去物累¶
此謀誠足敦¶
至人順通塞委命固無疵吾觀太史公可謂識道規留¶
滯焉足憤感懐殄生涯吾歎龔夫子秉義確不移晦跡¶
一何晩天年夭當時薫膏自銷爍楚老空餘悲達者貴¶
<pb:KR4c0030_WYG_003-4a>¶
量力至人尚知㡬京房洞幽賛神奥咸發揮如何疾元¶
惡不悟禍所歸謀物闇謀已誰言爾精㣲¶
𤣥元明知止大雅尚保躬茂先洽聞者幽賾咸該通弱¶
年賦鷦鷯可謂達養䝉晚節希鸞鵠長飛唳層穹知¶
進不知退遂令其道窮伊昔辯福初胡為迷禍終方驗¶
嘉遁客永貞天壤同¶
聖人垂大訓奥義不茍設天道殃頑兇神明祐懿哲斯¶
言猶影響安得復迴穴鯀瞍誕英睿唐虞有昏孽盜跖¶
<pb:KR4c0030_WYG_003-4b>¶
何延期顔生乃短折魯隠全克讓禍機遂潛結¶
楚穆肆巨逆福柄奚赫烈田恒弑其主祚國久罔缺管¶
仲存霸功世祖成詭說漢氏方版蕩羣閹恣邪謫謇謇¶
陳蕃徒孜孜抗忠節誓期區宇静爰使兇醜絶謀恊事¶
靡從俄而返誅滅古来若兹類紛擾難盡列道遐理㣲¶
茫誰為我昭晰吾將詢上帝寥廓詎躋徹已矣勿用言忘¶
懷庻自恱¶
　　髙士詠(有序/)¶
<pb:KR4c0030_WYG_003-5a>¶
易稱君子之道或出或處或黙或語盖出而語者所以¶
佐時致理處而黙者所以居静鎮躁故雖無言亦幾於¶
利物豈獨善其身而已哉夫子曰隠居以求其志行義¶
以達其道所謂百慮一致殊途同歸者也夫好同惡異¶
人之常情予自弱年竊尚真隠逺覽先達實怡我心雖¶
不見古人而餘風可仰是則是傚其惟嘉遁之士乎故¶
企慕之不足則師友之師友之不足則詠歌之聊樂我¶
真於是乎在昔𤣥晏先生皇甫謐因其所美而著髙士¶
<pb:KR4c0030_WYG_003-5b>¶
傳梁伯鸞有髙士頌愚今有髙士詠亦各一時之志耳¶
太初渺邈難得而詳洪崖之流無跡可紀故始於混元¶
皇帝終於陶徴君舉其絶倫明其標的為五十首以吟¶
諷其徳音焉¶
　　混元皇帝¶
𤣥元九仙主道冠三氣初應物方佐命棲真亦歸居遺¶
篇訓終古駕景還太虚孔父歎猶龍誰能知所如¶
　　廣成子¶
<pb:KR4c0030_WYG_003-6a>¶
廣成卧雲岫緬邈逾千齡軒轅來順風問道修神形至¶
言發𤣥理告以從杳冥參光入無窮寂黙返大寧¶
　　許先生¶
大名賢所尚寳位聖所珍皎皎許仲武遺之若纎塵棄¶
瓢箕山下洗耳潁水濱物外兩寂寞獨與𤣥冥均¶
　　樊先生¶
巢父志何逺潛精人莫知恥聞讓王事飲犢方見移不¶
欲散太朴焉能為堯師錬真自輕舉浮世何足遺¶
<pb:KR4c0030_WYG_003-6b>¶
　　伯成子髙¶
大禹受禪讓子髙辭諸侯退躬適外野放浪夫何求萬¶
乗造中畆一言良見酬俋俋耕不顧斯情邈難儔¶
　　臧丈人¶
臧叟隠中壑垂綸心浩然文王感昔夢授政道斯全一¶
遵無為術三載淳化宣功成遂不處遁跡符沖𤣥¶
　　伯夷叔齊¶
夷齊互崇讓棄國從所欽聿來及宗周乃復非其心世¶
<pb:KR4c0030_WYG_003-7a>¶
獨不可處氷清首陽岑采薇詠羲農髙義越古今¶
　　南華真人¶
南華原道宗𤣥逺故不測動與造化遊静合太和息放¶
曠生死外逍遙神明域况乃資九丹輕舉歸太極¶
　　沖虚真人¶
沖虚冥至理體道自𤣥通不受子陽祿但飲壺丘宗冷¶
然竟何依撓挑遊太空未知風乗我為是我乗風¶
　　洞靈真人¶
<pb:KR4c0030_WYG_003-7b>¶
亢倉致虚極潛跡依逺岫智去愚獨留日虧嵗方就鄉¶
人謀尸祝不欲聞俎豆尚賢非至理堯舜固為陋¶
　　通𤣥真人¶
通𤣥貴隂徳利物非市朝悠然大江上散髮揮輕橈已¶
陳緇帷說復表滄浪謠滅跡竟何往遺文&KR0870;昭昭¶
　　文始真人¶
文始通道源含光隠闗吏遙欣紫氣浮果驗真人至𤣥¶
誥已云錫世榮何足累髙步三清境超登九仙位¶
<pb:KR4c0030_WYG_003-8a>¶
　　榮啟期¶
榮期信知止帶索無所求外物非我尚琴歌自優遊三¶
樂通至道一言醉孔丘居常以待終嘯傲夫何憂¶
　　長沮桀溺¶
賢哉彼沮溺避世全其真孔父棲棲者征途方問津行¶
藏既異跡語黙豈同倫耦耕長林下甘與鳥雀羣¶
　　顔闔¶
世情矜寵譽効節激當時顔闔遵無名飯牛聊自怡逃¶
<pb:KR4c0030_WYG_003-8b>¶
聘鄙束帛鑿坏欣茅茨託身囂塵表放浪世莫知¶
　　老萊夫妻¶
萊氏道已逺懿妻徳彌清一遁囂煩趣永契雲壑情禄¶
位非所重拂衣遂遐征杳然從我願豈為物所攖¶
　　楚狂接輿夫妻¶
接輿耽沖𤣥伉儷亦真逸傲然辭徴聘耕績代禄秩鳯¶
歌誡文宣龍徳遂隠密一遊峨嵋上千載保靈術¶
　　鄭商人弦髙¶
<pb:KR4c0030_WYG_003-9a>¶
卓哉弦髙子商隠獨標竒効謀全鄭國矯命犒秦師賞¶
伸義不受存公滅其私虚心貴無名逺跡居九夷¶
　　栁下惠¶
展禽抱純粹滅跡和光塵髙情遺軒冕降志救世人百¶
行既無玷三黜道彌真信謂徳超古豈唯言中倫¶
　　荷蓧晨門¶
荷蓧隠耕藝晨門潜抱關道尊名可賤理惬心彌閒混¶
跡是非域縱懐天地間同譏孔宣父匿景杳不還¶
<pb:KR4c0030_WYG_003-9b>¶
　　漢隂丈人¶
野哉漢隂叟好古遂忘機抱甕誠亦勤守樸全道㣲子¶
貢初不達聽言識其非已為風波人怳惘失所依¶
　　於陵夫妻¶
皎皎於陵子已賢妻亦明安兹道徳重顧彼浮華輕琴¶
書方為務禄位不可榮逃跡終灌園誰能達世情¶
　　太項橐¶
太項冥虚極㣲逺不可究稟量合太初返形寄童幼孔¶
<pb:KR4c0030_WYG_003-10a>¶
父慙至理顔生賴真授泛然同萬流無跡世莫遘¶
　　太伯延陵¶
太伯全至讓遂投蠻夷間延陵嗣髙風去國不復還尊¶
榮比蟬翼道義侔崇山元規與峻節歴世無能攀¶
　　壺丘子¶
壺丘道為量𤣥虚固難知季咸曜淺術禦冦初深疑至¶
人忘禍福感變靡定期太沖杳無朕元化誰能知¶
　　段干木¶
<pb:KR4c0030_WYG_003-10b>¶
干木布衣者守道杜衡門徳光義且冨肯易王侯尊魏¶
主欽其賢式廬情亦敦秦兵遂不舉髙卧為國藩¶
　　魯仲連¶
仲連秉竒節釋難含道情一言却秦圍片札降遼城辭¶
金義何逺讓禄心益清處世功已立拂衣蹈滄溟¶
　　顔歜¶
髙哉彼顔歜逸氣陵齊宣道尊義不屈士重王来前榮¶
禄安可誘保和從自然放情任所尚長揖歸山泉¶
<pb:KR4c0030_WYG_003-11a>¶
　　周豐¶
周豐貴隠耀静黙尊無名魯侯詢政體喻以治道精莅¶
人在忠慤疑叛由會盟一言達至義千載良為程¶
　　師金¶
聖人貴素樸禮義非𤣥同師金告顔生可謂達化宗夫¶
子飾蒭狗自然道斯窮應物方桔橰俯仰靡不通¶
　　南郭子綦¶
子綦方隠几冥寂乆灰心悟來應顔游清義杳然深含¶
<pb:KR4c0030_WYG_003-11b>¶
響盡天籟有言同鷇音是非不足辯安用勞神襟¶
　　黔婁先生¶
黔婁藴雅操守約遺代華淡然常有怡與物固無瑕哲¶
妻配明徳既沒辯正邪辭禄乃餘貴表諡良可嘉¶
　　原憲¶
原生何淡漠觀妙自怡性蓬戶常晏如絃歌樂天命無¶
財方是貧有道固非病木賜欽髙風退慙車馬盛¶
　　商山四皓¶
<pb:KR4c0030_WYG_003-12a>¶
萬方厭秦徳戰伐何紛紛四皓同無為丘中卧白雲自¶
漢成帝業一來翼儲君知㡬道可尚隠括成元勲¶
　　河上公¶
邈邈河上叟無名契虚沖靈關暢𤣥㫖萬乘趨道風寵¶
辱不可累飄然在雲空獨與造化友誰能測無窮¶
　　東方曼倩¶
東方稟易象翫世隠廊廟棲心抱清㣲混跡秘光耀𤣥¶
覽寄數術納規在談笑賣藥五湖中還從九仙妙¶
<pb:KR4c0030_WYG_003-12b>¶
　　嚴君平¶
漢皇舉遺逸多士咸已寧至徳不可拔嚴君獨湛冥卜¶
筮訓流俗指歸暢𤣥經閉關動元象何必遊紫庭¶
　　司馬季主¶
季主超常倫沈跡寄卜筮宋賈二大夫停車試觀藝髙¶
談哂朝列洪辯不可際終秉鸞鳳心翛然已遐逝¶
　　鄭子真張仲蔚¶
子真巖石下仲蔚蓬蒿居禮聘終不屈清貧長晏如忘¶
<pb:KR4c0030_WYG_003-13a>¶
情在耕藝養夀資𤣥虚至樂非外物道冥歡有餘¶
　　嚴子陵¶
漢皇敦故友物色訪嚴生三聘迨深澤一來過帝庭紫¶
宸同御寢𤣥象驗客星禄位終不屈雲山樂躬耕¶
　　向子平¶
子平好真隠清浄翫老易探𤣥樂無為觀象驗損益常¶
抱方外心且紆人間跡一朝畢婚娶五嶽遂長適¶
　　韓康¶
<pb:KR4c0030_WYG_003-13b>¶
伯休抱遐心隠括自為美賣藥不二價有名返深恥安¶
能受𤣥纁秉願終素履逃遁從所尚蕭蕭絶塵軌¶
　　臺佟管寧¶
吾嘉臺孝威樂道隠巖穴吾尚管幼安棲真養髙節採¶
藥聊自給觀書任所恱風塵不可混真素比松雪¶
　　髙鳳¶
吾觀時人趣矯跡務馳聲獨有髙文通訟田求翳名公¶
車徒見累爵禄非所榮隠身樂漁釣世網不可攖¶
<pb:KR4c0030_WYG_003-14a>¶
　　龎徳公¶
龎公棲鹿門絶跡逺城市超然風塵外自得丘壑美耕¶
鑿勤厥躬耘鋤課妻子保兹永無患軒冕何足紀¶
　　𤣥晏先生¶
士安逾弱冠落魄未修飭一朝因感激志學忘寢食著¶
書窮天人辭聘守𤣥黙薄葬信昭儉可為將來則¶
　　孫公和¶
孫登好淳古卉服從穴居彈琴合天和讀易見象初終¶
<pb:KR4c0030_WYG_003-14b>¶
日無愠色恬然在𤣥虚貽言誡叔夜超跡安所如¶
　　董威輦¶
董京依白社散髮詠𤣥風心出區宇外跡參城市中囂¶
塵不能雜名位安可籠匿影留雅什精㣲信難窮¶
　　郭文舉¶
郭生在童稚已得方外心絶跡遺世務棲真入長林元¶
和感異類猛獸懐徳音不憶固無情斯言㣲且深¶
　　陶徴君¶
<pb:KR4c0030_WYG_003-15a>¶
吾重陶淵明達生知止足怡情在罇酒此外無所欲彭¶
澤非我榮折腰信為辱歸來北忩下復採東籬菊¶
　¶
　¶
　¶
　¶
　¶
　¶
<pb:KR4c0030_WYG_003-15b>¶
　¶
　¶
　¶
　¶
　¶
　¶
　¶
　宗𤣥集巻下¶
